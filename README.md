# Ekşi Sözlük'ten Mahkeme Kararıyla Sildirilen / Erişime Engellenen Başlıklar

1999'da yayın hayatına başlayan, günümüzde Türkiye'nin en büyük sosyal platformlarından birisi haline gelmiş [eksisozluk.com](https://eksisozluk.com); özellikle 2014 yılından itibaren yazılanların sansürlenmesi/silinmesi yoluyla çeşitli müdahalelere maruz kalmıştır. Türkiye Cumhuriyeti mahkemelerinden gelen sansür taleplerine cevap verilmemesi durumunda sitenin tümüyle erişime engelleneceğinden haberdar olan ve bu nedenle reklam gelirini sansür karşıtlığının önüne koyan site yönetimi, siteyi Türkiye Cumhuriyeti sınırları içerisindeki sunucularında barındırmaya ve Türkiye Cumhuriyeti yasalarına bağlı kılmaya karar vermiştir.

Ekşi Sözlük içeriğini erişime engelletme girişiminde bulunan tarafların geneline bakıldığında ana akım medya üzerindeki nüfuzunun son derece güçlü olduğu söylenen Türkiye Cumhuriyeti iktidar partisinin İnternet üzerindeki bilginin kontrolü konusundaki girişimlerinin bir ayağını da sıklıkla "kişilik hakları ihlali" bahanesiyle uyguladığı Ekşi Sözlük sansürleri meydana getiriyor gibi gözükmektedir. Genellikle "kişilik hakları ihlali" gerekçesiyle uygulanan sansürün, aslında T.C. Anayasasının 26. maddesiyle ve Avrupa İnsan Hakları Sözleşmesinin 10. maddesiyle düzenlenen **düşünce ve ifade özgürlüklerini** ihlal ettiği söylenebilir.

Yapılacaklar:
* archive.org linkleri eklenecek.
* Olay veya kişi hakkında yazar girdileri mevcut değilse veya giriler yeterince bilgilendirici değilse haber sitelerinden link eklenecek.
* Belki görsel iyileştirmeler yapılabilir.
* Çeşitli istatistikler eklenecek.
